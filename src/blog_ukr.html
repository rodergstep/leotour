@@include('../src/_head.html')

<div class="fluid">
	<div class="row">
		<div id="container" class="col-md-12 blog-container intro-effect-sidefixed">
			<header class="header">
				<div class="bg-img" style="background-image: url(img/cover_bg_blog.jpg);"></div>
			</header>
			<button class="trigger" data-info="Click to see the full article"><span>Trigger</span></button>
			<article class="content">
				<div class="title">
					<h1>Перлини Львову</h1>
					<p class="subline">Inspiration for article is Solomiya Krushelnytska</p>
					<p>Tour Guide &#8212 <strong>Veronika Hondarenko</strong> <br>Posted on April 21, 2017</p>
				</div>
				<div>
					<p>1. Каплиця Боїмів</p>
					<p>2. Латинський катедральний собор</p>
					<p>3. Львівський театр опери та балету ім. Соломії Крушельницької</p>
					<p>4. Будинок науковців</p>
					<p>5. Собор святого Юра</p>
					<p>6. Палац Потоцьких</p>
					<p> Доброго дня, шановні туристи! Мене звати Вероніка, я буду сьогодні вашим екскурсоводом. Рада вітати Вас на екскурсії «Перлини Львова».</p>
					<p>Перед тим, як ми почнемо нашу мандрівку, нагадаю Вам основні етапи історії нашого міста.</p>
					<p>Перша письмова згадка про Львів була віднайдена у Галицько-Волинському літописі. Датована вона 1256 роком.</p>
					<p>Засновником міста традиційно вважається князь Данило Галицький. Місто назване на честь його старшого сина Лева – Львовом.</p>
					<p>З 1272 року Львів стає столицею Галицько-Волинського князівства.</p>
					<p>У 1340 році, польський король Казимир III Великий, скориставшись смертю останнього представника князівської династії Юрія II Болеслава, нападає на Львів. Після цього триває довга боротьба за наші землі між Польщею, Литвою та Угорщиною. Перемогу у
						цій боротьбі святкувала Польща, влада якої остаточно тут укріпилася в 1387 році і тривала майже 4 століття.</p>
					<p>В кінці XVIII на карті Центральної і Східної Європи є вже інші потужні держави. І у 1772 році, в результаті першого поділу Польщі, який відбувся між Росією, Прусією та Австрією, частина західноукраїнських земель входить до складу Австрії, яка пізніше
						була перейменована на Австро-Угорщину. Львів стає центром однієї з австрійських провінцій. Таким чином, майже півтора століття у нашому місті господарювали австрійці.</p>
					<p>У 1918 році, в результаті поразки у Першій світовій війні розпадається австрійська держава і на карті Європи з’являється декілька незалежних держав, серед яких: Чехословаччина, Польща тощо.</p>
					<p>Також українці довго не роздумуючи 1 листопада 1918 року у Львові проголошують створення Західноукраїнської Народної Республіки (ЗУНР). Львів стає столицею цієї держави. 22 січня 1919 р. було проголошено Акт возз’єднання Західноукраїнської Народної
						Республіки із Українською Народною Республікою (з центом у Києві).</p>
					<p>Проте поляки, не погоджуючись із українською незалежністю, починають війну проти ЗУНР. В результаті цієї війни українці зазнають поразки і від 1919 по 1939 рік, Львів знову потрапляє під владу Польщі. Цього разу лише на 20 років.</p>
					<p>1 вересня 1939 року починається Друга світова війна з нападу Німеччини на Польщу, 17 вересня 1939 року Червона армія згідно німецького-радянсько Пакту Молотова-Ріббентропа переходить східні кордони польської держави. Таким чином, землі Західної України
						входять до складу Української Радянської Соціалістичної Республіки, а Львів стає обласним центром Радянської України.</p>
					<p>Другий етап війни розпочався 22 червня 1941 року з нападу Німеччини на Радянський Союз. Коли регулярні радянські війська покинули місто без бою, залишені підрозділи НКВС здійснили масові розстріли тисяч політичних в’язнів, що перебували у львівських
						в’язницях. Після відступу радянських військ і до приходу німецьких, вдосвіта 30 червня у Львові відбулися Українські Національні Збори, на яких соратник Степана Бандери – Ярослав Стецько оголосив Акт про відродження Української Держави. У місті
						українці почали організовувати загони міліції та створювати органи управління. Німці окупували Львів 30 червня пізно ввечері, а у перші дні липня в місто прибула гітлерівська адміністрація. Німці швидко розібралися, що їм ніяка незалежна українська
						держава не потрібна і провели арешти серед членів Організації українських націоналістів, в тому числі були заарештовані Бандера і Стецько (по всій Європі нацисти арештували понад 300 активістів ОУН).</p>
					<p>З червня 1941 по липень 1944 року Львів пережив трагічний період нацистської окупації.</p>
					<p>Від 1991 року Львів є обласним центром незалежної Української держави.</p>
					<p>Населення Львова складає приблизно 760 тисяч жителів. Клімат Львова помірно-континентальний, середня температура січня складає -4 градуси, а липня +18 градусів.</p>
					<p> </p>
					<p>1. Каплиця Боїмів</p>
					<p> </p>
					<p>Мабуть, кожен, хто бував у Львові, був вражений неймовірною красою каплиці Боїмів, пам’ятки архітектури у стилі нідерландського маньєризму початку XVIІ століття. Довкола каплиці Боїмів більше вигадок і легенд, аніж правди. «Перехожий, зупинись і
						подумай, чи твоє страждання є більшим, ніж моє» – ці слова латиною важко побачити знизу. Саме вони написані під двометровою скульптурою задумливого Ісуса на даху каплиці. Христос із сумом дивиться донизу, на щоденну людську суєту.</p>
					<p> </p>
					<p>Скульптура зроблена з каменя з використанням металу, з якого виготовлений вінок. Львів’яни мають щастя підіймати свої очі на схилену кам’яну постать Христа, який ніби їх застерігає.</p>
					<p>В Середньовіччі катедру оточував цвинтар, який ліквідувала в кінці XVIII ст. австрійська влада. В межах того кладовища було декілька каплиць, що стояли окремо від споруди храму, пощастило вціліти лише каплиці Боїмів.</p>
					<p>Ця цінна пам’ятка пізньоренесансної архітектури була споруджена на початку XVII ст. для родини заможного купця Георгія Боїма, вихідця з Угорщини.</p>
					<p> Зразком для будівництва служив королівський мавзолей у Вавельському замку (Краків).</p>
					<p>Головний фасад каплиці, що весь вкритий різьбою по каменю, нагадує іконостаси українських церков.</p>
					<p>У першому ярусі в нішах стоять скульптурні зображення апостолів Петра і Павла.</p>
					<p>Над дверима, вікнами та нішами є круглі медальйони із зображеннями пророків, ще вище – картуші з латинськими цитатами пророцтв з Біблії, що стосуються приходу Христа.</p>
					<p>Різьба другого ярусу відображає тему «Страстей Господніх». Над дверима знаходиться скульптурна композиція – «Зняття з Хреста». Над лівим вікном – «Шлях на Голгофу», трохи вище – «Коронування терновим вінком», зліва «Взяття під стражу». Над правим
						вікном – «Розпинання Ісуса», вище – «Насміхання над Ісусом», ще правіше – «Ісус перед Пилатом».</p>
					<p>Вище під куполом – овальне вікно з фігурою розп’ятого Христа з пристоячими Богоматір’ю та Іоанном Богословом.</p>
					<p>Ще однією особливістю каплиці є фігура Ісуса Христа на куполі, що сидить під хрестом, опираючись на свою ліву руку. Це образ Христа Скорботного. Іконографія скорботного Ісуса найчастіше зустрічається в народному мистецтві, у придорожніх каплицях.
						Чому саме таку скульптуру вирішив поставити на родинній каплиці заможний купець Боїм? Цього достеменно не відомо, як і не виявлено ніяких первинних витоків, невідоме ім’я автора цієї знаменитої скульптури.Скульптурою Христа Боїм виражав свій протест.</p>
					<p>Дослідники каплиці (Андрій Салюк) припускають, що ця скульптура зроблена Георгієм Боїмом для себе. Адже перш аніж стати католиком, він був протестантом. Оскільки всі елементи в каплиці мають глибинне значення, відтак не випадково з’явився і образ
						скорботного Ісуса, що не було характерним для католицизму того часу.</p>
					<p>Відомий художник Дюрер найбільш розвинув тему скорботного Христа. На його знакових роботах зображений саме такий Ісус. Він до цієї теми звертався навіть у саркастичному проекті на честь перемоги над селянами у селянській війні в 16-му столітті. Митець
						увінчав скульптуру скорботного селянина, який журиться над поразкою. Посадив селянина у таку позу, в якій попередньо Дюрер зображав Христа, і подає цей образ, порівнюючи селянина з тугою, яку мав Христос на горі Оливній.</p>
					<p>Відомий німецький художник Альбрехт Дюрер прихильно ставився до реформації. Георгій Боїм теж був протестантом, допоки не приїхав у Львів. Тут він прийняв католицизм. Про це мовиться в численних архівних матеріалах. Але чи навернувся він щиро і духовно,
						чи для того, щоб бути тут патрицієм, нормально існувати в католицькому світі?</p>
					<p>Я думаю, що в цьому разі використано скульптуру Христа скорботного, іконографія якого йде саме від Дюрера, симпатика реформації. Скорботний селянин визнав поразку. Боїм скорився з переходом на католицизм. Можливо, він сумує і переймається цією темою,
						а, можливо, у душі, глибоко в серці лишаються речі, які вилились у такій формі цього протесту. Тому що для католицизму таке зображення Христа стало традиційним значно пізніше.</p>
					<p>Дослідники припускають, що автором скульптури міг бути Андрій Бемер, німець за походженням, якого називають архітектором родинної усипальниці. Каплицю було побудовано на території тогочасного міського цвинтаря поблизу Латинської катедри.</p>
					<p>Саме Андрій Бемер, імовірно, і переконав Георгія Боїма будувати каплицю не в стилі пізнього ренесансу, а в стилі маньєризму. Це є також загадкою пам’ятки архітектури, чому Боїм змінив свою думку.</p>
					<p>Як залишається таємницею і те, чому в каплиці зображено сюжет старозавітного жертвоприношення ягняти, а Таємна вечеря в іконостасі представлена не в центрі каплиці, як і саме розп’яття Ісуса. Ймовірно, коли компонували композицію інтер’єру, в це
						вкладався глибокий зміст, але його ще мають розкрити теологи.</p>
					<p></p>
					<p> </p>
					<p> Каплицю Боїмів покривали фарбою чотири рази, а в первісному вигляді вона була не темною і сірою, а різнокольоровою, і зовні, і всередині. Про це, за його словами, свідчить наявність поліхромії, тобто багатобарвного фарбування.</p>
					<p> Усі скульптури на фасаді були розмальовані, як скульптури в інтер’єрі. Червоні плащі, намальоване обличчя, намальовані очі. Уявіть собі, як вона виглядала. Каплиця була кольоровою, і це до нашого сумного розуміння відправи за упокій.</p>
					<p> </p>
					<p>Існує проект, за яким сучасні технічні можливості дозволяють так підсвітити будівлю, щоб уночі вона отримувала первісний кольоровий вигляд.Але це поки що тільки проект. Походження Георгія Боїма – теж загадка</p>
					<p> </p>
					<p>Усі елементи каплиці збереглись, зокрема, й усі первісні дерев’яні елементи інтер’єру. Це, зокрема, й дерев’яні поліхромні лави, які розписані рослинним орнаментом в угорському стилі. Виявляється, їх було більше, ніж залишилося.</p>
					<p> </p>
					<p>Вхідні двері у каплицю замінили найпізніше на початку XIX століття. Але ковані елементи – замок, ручка, оздоблення – оригінальні, перенесені з первісних дверей на нову дерев’яну основу.</p>
					<p> </p>
					<p>Легендою виявилось те, що родина Боїмів могла підземним ходом проходити зі свого помешкання на Староєврейській вулиці до каплиці. Під землею неможливо було пройти, бо там були крипти з похованнями і відповідний запах.</p>
					<p> </p>
					<p>У каплиці Боїмів відправляли служби переважно за упокій. У криптах усипальниці спочивали три покоління Боїмів. Усього в усипальниці було поховано 14 членів родини Боїмів.</p>
					<p> </p>
					<p>Австро-угорська влада на початку XIX століття перенесла всі поховання з центральної частини міста на нові львівські цвинтарі. Але де саме перепоховані Боїми, не відомо – на Личаківському чи на Стрийському.</p>
					<p> </p>
					<p>Якщо на останньому, то цей цвинтар був зруйнований, і деякі скульптури перенесли на Личаків. Решту кам’яних надгробків просто подрібнили на щебінку і нею посипали доріжки в місті.</p>
					<p> </p>
					<p>Немає однозначної відповіді дослідників і щодо походження відомого купця Георгія Боїма, який приїхав до Львова у XVI столітті з УгорщиниПеред тим як ми зайдемо всередину каплиці, зверніть увагу на цей дверний замок. Маючи приблизно 4 століття, він
						все ще працює.</p>
					<p>Композиційним центром інтер’єру є вівтарна стіна, яку умовно можна поділити на 3 яруси.</p>
					<p>У нижньому ярусі розміщені 4 фігури пророків, які немов тримають на собі весь вівтар (зліва на право: Єзекіїль, Мойсей, Аарон, Єремія). Фігури стоячих євангелістів (зліва на право: Матвій, Лука, Марко, Іван) розділяють вівтар на 2 частини.</p>
					<p>Центральне місце середнього ярусу займає барельєф «Молитва Ісуса в Гефсиманському саду» («Моління про чашу») – найдраматичніший момент Страстей Христових, поруч – троє учнів, що сплять «Петро, Яків та Іван». Під композицією – барельєф «Старозавітна
						Пасха» – як поєднання Нового і Старого Заповітів.</p>
					<p>Зліва – «Тайна вечеря», у правій частині зображений Юда і звір під лавою. З причини цього зображення тодішній єпископ довгий час не хотів освячувати цю каплицю. Трохи вище над «Тайною вечерею» зображене «Розп’яття». Справа від «Молитви Ісуса в Гефсиманському
						саду» композиція «Омивання ніг», вище – «Покладення до гробу».</p>
					<p>Центральна частина верхнього ярусу між колонами містить барельєф «Поклоніння Ягняті» («Новозавітна Пасха»).</p>
					<p>Трохи вище зображена сцена «Страшного суду» та «Бог Отець». Завершує композицію Архангел Михаїл, що роздавлює голову сатани. Чотири жіночі фігури, що оточують сцену «Поклоніння Ягняті» уособлюють: Fides (Віру), Charitas (Любов), Justicia (Справедливість),
						Paziencia (Терпіння чи Мир).</p>
					<p>По лівій і правій стороні від колон знаходяться барельєфи «Воскресіння» та «Вознесіння».</p>
					<p>На зелених картушах під куполом зображені Богородиця та Ісус Христос, на інших двох парусах знаходяться геральдичні картуші Георгія та Ядвіги Боїмів.</p>
					<p>А тепер зверніть увагу на купол. Розміри кесонів зменшуються з наближенням до верхівки купола. Таке їх розташування, вдало вибраний блакитний колір тла, а також восьмигранний світловий ліхтар, створюють враження значно більшої висоти каплиці, аніж
						вона є насправді.</p>
					<p>Внутрішня поверхня купола складається з 3-х рядів кесонів, по 12 в кожному ряду із зображеннями біблійних персонажів. У кесонах нижнього ряду знаходяться барельєфи 12 пророків і 12 постулатів Апостольського символу віри – найдавнішого християнського
						символу віри; в кесонах другого ряду розміщено зображення Ісуса, 4-х Отців Церкви (Ієронім, Амброзій, Григорій, Августин), євангеліста Луки та ангелів, що тримають символи тортур Господніх; в кесонах третього ряду розміщено картуші з емблемами та
						розетками і 5 зображень ангелів, що тримають таблички з латинськими словами, що перекладаються так: Свят, Свят, Свят Господь Бог Саваот. (Іс.6:3), (Об.4:8).</p>
					<p>Над світловим ліхтарем верхня частина куполу прикрашена вісьмома рельєфами ангелів та фресковим зображенням Святої Трійці. Ангели тримають стрічки з фрагментами напису: «Слава во вишніх Богу, і на землі мир людям доброї волі». (Лк.2:14).</p>
					<p>На південній стіні інтер’єру вмонтовано 2 епітафії.</p>
					<p>Цікавою є епітафія Боїмам, де у центрі композиції – скульптурна група «Пієта» (Оплакування Христа Дівою Марією), з обох боків від якої розміщенні уклінні фігури Георгія та Ядвіги Боїмів, вище – їхні діти і онуки.</p>
					<p>Поруч – епітафія зятеві Боїма – Зиґмунду Бреслеру.</p>
					<p>Епітафії зроблені з чорного мармуру, білого та сірого алебастру.</p>
					<p>Фасад і нижній ярус вівтаря виконані з вапняку, верхній ярус і підкупольне оздоблення виконані в техніці стукко (суміш вапна, гіпсу і меленого алебастру або мармуру).</p>
					<p>Каплиця побудована із пісковику.</p>
					<p>Східну стіну каплиці прикрашають два фрескові портрети Георгія Боїма та його дружини Ядвіги, північну – фрескові зображення Богоматері та Христа, а над ними – барельєф «Юрій Змієборець».</p>
					<p>Зверніть увагу на двері з правого боку. За ними починається тунель, довжиною 50 м, через який можна було дійти до будинку родини Боїмів.</p>
					<p>На початку XVIII ст. в каплиці поховали останніх з роду Боїмів, а в кінці століття їх останки перенесли на кладовище за межу міста.</p>
					<p>Вийдемо з каплиці та продовжимо нашу екскурсію.</p>
					<p>Скульптури біля катедри – це статуї святих, які було поставлено навколо храму після ліквідації кладовища.</p>
					<p>Всього 7 постатей. Між каплицями Пресвятих Дарів та св. Казимира знаходиться скульптура св. Андрія Первозванного, між каплицями Розіп’ятого Христа та Христа Милосердного – св. Павла, а між каплицями св. Йосифа та Розіп’ятого Христа – св. Петра. Біля
						вівтарної частини поміж контрфорсами знаходяться постаті чотирьох євангелістів (починаючи від каплиці Боїмів) – свв. Іван Богослов, Лука, Марко, Матвій.</p>
					<p>Коли ми були у середині храму і споглядали копію ікони Матері Божої Ласкавої, я обіцяла Вам розповісти історію цієї ікони.</p>
					<p>Зверніть увагу, на східній стіні катедри знаходиться фреска, вона є приблизною копією цієї ж ікони.</p>
					<p>У 1598 році, у Альберта Домаґалича, члена міського суду померла дочка. Люблячий батько замовив у художника ікону Богоматері і наказав повісити її над могилою дочки з зовнішньої сторони апсиди храму.</p>
					<p>Згодом було вирішено поставити тут каплицю, завершив спорудження якої брат тієї дівчинки Іоанн Домаґалич в 1644 році.</p>
					<p>Цей напис під портретом брата дівчинки засвідчує нам правдивість цієї трагічної і зворушливої історії.</p>
					<p>Через якийсь час ікона прославилася різними чудесами.</p>
					<p>Наприкінці XVIII ст. австрійська влада, ліквідовуючи цвинтар навколо катедри, наказала розібрати в числі інших і цю каплицю. Чудотворний образ Матері Божої Ласкавої було перенесено до храму і розміщено у головному вівтарі.</p>
					<p>В 1946 р., після закінчення Другої світової війни, оригінал ікони було таємно вивезено до Польщі. Поляки побоювалися, що атеїстична радянська влада захоче знищити ікону, адже подібних прикладів було багато.</p>
					<p>Отож, на сьогоднішній день у Латинській катедрі знаходиться копія ікони.</p>
					<p>А це, зверніть увагу, надгробна плита з каплиці міщан Шольц-Вольфовичів, сама каплиця не збереглася. Тут зображена родина Шольц-Вольфовичів, яка молиться перед Воскреслим Ісусом, на задньому плані ліворуч зображений Єрусалим, а праворуч – Голгофа.</p>
					<p>До зовнішніх стін катедри підвішено декілька ядер. Під ядрами для пояснення зроблено написи латиною. Ось це ядро стосується турецької облоги 1672 року. Тоді під час чергового штурму одна з гарматних куль перелетіла через мури, пробила вікно у Кафедральному
						костелі і, впавши перед вівтарем, не вибухнула. Це було визнано справжнім чудом. Пізніше саму кулю з відповідним написом, що засвідчує правдивість події, вивісили на одній із стін костелу.</p>
					<p></p>
					<p>2. Латинський кафедральний собор</p>
					<p></p>
					<p>Ми з Вами знаходимося у західній частині середньовічного Львова, яка була в Середньовіччі в основному заселена католиками, тому саме в цій частині міста знаходиться головний римо-католицький храм. Костел віддавна був осередком польської культури
						у Львові. За часів радянського режиму, окрім римо-католиків, сюди на молитву приходило багато греко-католиків, церква яких перебувала під забороною. Зараз вхід до костелу здійснюється через бічні двері. Згідно легенди, рішення про закриття головного
						входу було виявом протесту проти окупації міста австрійськими військами 1772 року.</p>
					<p>Перед Вами Львівський кафедральний собор Успіня Пресвятої Діви Марії – чи не єдина пам’ятка готичного Львова, яка збереглася після пожежі 1527 року. Цей храм будували майже 150 років, починаючи з середини XIV ст. Будівництво великої споруди йшло
						повільно і з великими перервами. За первісним проектом у собору повинно було бути дві вежі – одну завершили наприкінці XIV ст., інша так і залишилася незакінченою, кажуть, через брак коштів.</p>
					<p>У XVI – на початку XVII ст. Латинський собор обростає каплицями. Великі магнати, багаті купці вважали своїм обов’язком збудувати каплицю – усипальницю в соборі або біля нього. У XVIІІ ст. в середині собору каплиць було близько 30. У пізніші роки
						більшість з них була розібрана.</p>
					<p>З тих, що залишилися, найціннішою є каплиця Кампіанів – пам’ятка епохи Ренесансу. Вона прибудована до північної стіни храму і ввійти до неї можна лише з середини. Каплицю будували в кінці XVI – на початку XVIІ ст. для родини львівських патриціїв
						Кампіанів, члени якої були міськими радниками, лікарями, вченими і бургомістрами. Фасадну стіну каплиці виконав видатний архітектор Павло Римлянин. Пізніші зміни у декор фасаду каплиці вніс скульптор Ян Пфістер. Він виконав три рельєфи на теми «Покладення
						до гробу», «Воскресіння» та «З’явлення Христа Марії Магдалині». Барельєфи на медальйонах аттику зверху символізують «Вірність» (собака на саркофазі), «Короткочасність людського буття» (птах і ваза) і «Безсмертя душі» (фенікс над похоронною урною).</p>
					<p>А свого сучасного вигляду катедра набула після реконструкції, здійсненої у 60-70 роках XVIII ст. Саме тоді з’явилося барокове покриття вежі храму із характерними кам’яними вазонами. Але й інші стилі залишили свій слід в архітектурі цієї споруди.</p>
					<p>Біля зовнішньої стіни каплиці Кампіанів знаходиться скульптурна композиція «Гріб Господній» (XVII ст.), яку перенесли зі старого цвинтаря, що колись оточував катедру. По боках арки присіли чотири євангелісти. Вище на постаменті, що вінчає арку, стоїть
						ангел з хрестом, а з боку – пророки Мойсей та Аарон.</p>
					<p>А тепер зайдемо всередину храму.</p>
					<p>Ми зараз знаходимося в притворі. Тут є декілька меморіальних дошок: Дідушицьким, Гофмановій, Малковським (засновникам скаутських дружин), польським професорам, що були розстріляні німцями у Львові в липні 1941 р.</p>
					<p>На стелі знаходиться розпис «Давид, що грає на арфі».</p>
					<p>Хоча інтер’єр храму значно змінився в результаті реставрації 1760-1778 рр., проведеної під керівництвом архітектора Петра Полейовского у стилі Бароко, в інтер’єрі костелу добре збереглися величні готичні арки та склепіння з ребрами – нервюрами.</p>
					<p>Як і всі готичні споруди, костел вражає своєю стрімкою висотою. Гірлянди, позолота, ангелики – це нашарування епохи Бароко, що не дуже пасують до готичної конструкції, але роблять готичний інтер’єр Львівського костелу незвичним і навіть унікальним.
						Кажуть, що Львівська катедра – це підручник з архітектури.</p>
					<p>При храмі є 8 каплиць, деякі з них ми оглянемо.</p>
					<p>Стіни та склепіння катедри розписані фресками на теми з життя Діви Марії роботи Станіслава Строїнського.</p>
					<p>Тут можете присісти і відпочити, а я Вам за той час поясню різницю між Католицькою та Православною церквами.</p>
					<p>Спочатку церква, яку заснував Ісус Христос, не називалася католицькою, чи православною. Ці назви виникли пізніше, а своїх сучасних значень набрали після церковного розколу. Але про все по порядку.</p>
					<p>Після багатьох років гонінь на християн в Римській імперії, в 313 р. імператорами Костянтином та Ліцинієм був виданий Медіоланський (Міланський) едикт. Цим документом проголошувалася релігійна терпимість на території держави. Відповідно всі релігії
						зрівнювались у правах. Міланський едикт став важливим кроком на шляху перетворення християнства на державну релігію.</p>
					<p>В наступних століттях (325-787 рр.) було скликано 7 Вселенських соборів, тобто зборів переважно єпископату Християнської церкви, на яких обговорювалися важливі питання і виносилися рішення. Ці собори мали важливі наслідки та значення для подальшого
						розвитку Християнської церкви, бо там прийняли основні християнські доктрини, засудили різноманітні єресі тощо.</p>
					<p>Рішення всіх 7 соборів визнаються Католицькою та Православною церквами.</p>
					<p>Єресь (давн.-грец – «вибір, напрямок, думка») – свідоме відхилення від догматів віри, що пропонує інший підхід до релігійного вчення; виділення зі складу церкви нової громади.</p>
					<p>Список Вселенських соборів:</p>
					<p>1. 325 р. – I Нікейський (прийняття Символу віри, засудження аріанства, визначення часу святкування Великодня).</p>
					<p>2. 381 р. – I Константинопольський (повторне засудження аріанства; формулювання православного вчення про Святу Трійцю, доповнення Нікейського Символу віри).</p>
					<p>3. 431 р. – Ефеський (засудження несторіанства, заборона змін Нікео-Константинопольського Символу віри).</p>
					<p>4. 451 р. – Халкідонський (засудження монофізитства).</p>
					<p>5. 553 р. – II Константинопольський (засудження несторіанських творів і, повторно, монофізитства).</p>
					<p>6. 680-681 рр. – III Константинопольський (засудження монофелітства).</p>
					<p>7. 787 р. – II Нікейський (засудження іконоборства і розділення поклоніння Богу і шанування ікон).</p>
					<p>В 395 р. відбувся поділ Римської імперії на Західну (з центром у Римі) та Східну або Візантійську (з центром у Константинополі). Цей поділ імперії став однією з передумов розколу Християнської церкви. Через відсутність централізованої влади у Західній
						імперії поступово відбувалося посиленню ролі Римських пап (так стали називати себе римські патріархи). У Східній імперії, було зовсім інакше, Константинопольський патріарх підпорядковувався імператору, який був і главою церкви. Тому Східна церква
						була політично більш залежною від світських властей ніж Західна.</p>
					<p>Важливою причиною розколу була боротьба Римського папи та Константинопольського патріарха за владу над усією Християнською церквою.</p>
					<p>Такі особливості історичного розвитку і функціонування Західної та Східної церков зумовили відмінності в церковній догматиці, церковній організації, богослужінні. Між церквами виникли й богословські суперечки.</p>
					<p>Але процес розгалуження офіційного християнства був тривалим. А розкол 1054 p., що отримав назву «Велика схизма», лише організаційно оформив розбіжності, які століттями накопичувалися між християнськими церквами.</p>
					<p>Після цього Римська церква почала називатися Католицькою (від грец.– загальний, вселенський), а Константинопольська разом з іншими східними церквами (Александрійська, Антиохійська і Єрусалимська) – Православною (від грец. – буквально «правильне судження»,
						«правильне вчення» або «правильне славлення»).</p>
					<p>На відміну від католицизму православ’я не має єдиного церковного центру, що об’єднував би віруючих у масштабі планети.</p>
					<p>А зараз хочу Вам розповісти про основні відмінності між Католицькою та Православною церквами.</p>
					<p>Почну з того, що і Католицька, і Православна церкви вважають тільки себе «єдиною святою, соборною і апостольською Церквою».</p>
					<p>Які ж основні розбіжності в догматиці?</p>
					<p>Православ’я не приймає латинське формулювання Нікео-Константинопольського Символу Віри з Філіокве, де мова йде про сходження Духа Святого не тільки від Отця, але і від Сина (Filioque).</p>
					<p>Православ’я відкидає догмат про безпомилковість Римського папи і його верховенство над усіма християнами.</p>
					<p>У католицизмі, на відміну від православ’я, існує догмат про непорочне зачаття Діви Марії та догматичне уявлення про чистилище.</p>
					<p>Які ж основні обрядові відмінності?</p>
					<p>В Православній церкві найбільш поширеним є візантійський літургійний обряд, а в Католицькій – латинський. Однак обрядові відмінності, на відміну від догматичних, не носять принципового характеру – є католицькі церкви, які використовують візантійську
						літургію у богослужінні (наприклад греко-католики), також існують православні громади латинського обряду. Різні обрядові традиції тягнуть за собою різні канонічні практики, наприклад католицькі священики західного обряду дотримуються целібату, тобто
						не мають права одружуватися (за винятком рідкісних, особливо обумовлених випадків) і зобов’язані перед висвяченням дати обітницю безшлюбності, а католицькі священики східного обряду перед прийняттям священства можуть або вступити в церковний шлюб,
						або прийняти чернечу обітницю, як і православні священики.</p>
					<p>В латинському обряді хрещення частіше здійснюється шляхом окроплення чи обливання, а не занурення у воду, а миропомазання відбувається після досягнення свідомого віку (у візантійському обряді відразу ж після таїнства хрещення).</p>
					<p>В східному обряді дітей починають причащати з дитинства, в західному тільки після дня першого причастя (приблизно з 7-8 років). Також у православ’ї вважається, що християни повинні причащатися якомога частіше, з 8-го дня свого життя (дня хрещення,
						яке, в разі загрози життю немовляти, може вже бути хоч у перший день), та до самого останнього дня (дня тілесної смерті).</p>
					<p>У католиків латинського обряду, під час літургії для таїнства Євхаристії, використовується обов’язково прісний хліб (Гостія), що являє собою невеликі пластинки круглої форми та біле вино, яке обов’язково змішується з водою, а у православних та греко-католиків
						використовується квасний хліб і червоне вино.</p>
					<p>Різниця у днях святкування свят. Наприклад, католики святкують Різдво 25 грудня, а православні Грузії, Росії, Сербії, православні і греко-католики України і т.д. – 7 січня.</p>
					<p>Ця різниця в 13 днів виникла внаслідок того, що ми досі користуємося старим юліанським календарем для святкування релігійних свят. В той час, як практично увесь світ перейшов на григоріанський календар, введений 4 жовтня 1582 р. Потреба змінити календар
						з’явилася через те, що точність старого календаря є невисокою: кожні 128 років накопичується зайвий день.</p>
					<p>Але поза релігійними святами, ми користуємося тим самим календарем, що і західні країни, наприклад, Новий рік ми теж святкуємо 1 січня.</p>
					<p>Серед інших розбіжностей є те, що під час католицького богослужіння використовується органна музика, але в деяких православних церквах вона теж використовується. Під час католицької служби віруючі частіше сидять, але в багатьох православних церквах
						також можна сидіти під час служби.</p>
					<p>Католики хрестяться п’ятьма пальцями, а православні – трьома. Крім того хрестяться католики у відмінному від православних порядку – спочатку ліве плече, потім праве.</p>
					<p>Існують різні практики постів.</p>
					<p>Нікео-Константинопольський Символ віри (Символ віри) – короткий і точний виклад усіх істин християнської віри. Починається словом: «Вірую …».</p>
					<p>Філіокве (лат. Filioque – «і від Сина») – поняття, що було додане Західною церквою до Нікео-Константинопольського Символу віри в догматі Трійці: про сходження Святого Духа не тільки від Бога-Отця, а «і від Сина».</p>
					<p>Непорочне зачаття Діви Марії – католицький догмат, згідно з яким Марію з Назарету від миті її зачаття не забруднив перворідний гріх. Хоча вона була зачата св. Йоахимом і св. Анною, але з ласки Божої гріх прабатьків Адама і Єви не проявився в ній.</p>
					<p>Чистилище – в католицькій доктрині стан, у якому душі померлих грішників очищаються від неспокутаних за життя гріхів, щоб стати спроможними увійти до раю.</p>
					<p>Згідно з ученням Римо-католицької церкви про чистилище, хрещена людина, яка вчинила гріх і отримала прощення або зробила гріх, який «можна простити», але який залишається невідпущеним, як правило, піддається «тимчасовому» покаранню тут або після
						смерті. Людина, яка померла добрим християнином, проте обтяжена тягарем легких гріхів, що не дозволяють безперешкодно увійти в Царство Боже, зазнає тимчасової стадії очищення і лише потім успадковує Небо.</p>
					<p>Целібат – так зване «безшлюб’я» духовенства, відоме у східному і західному християнстві.</p>
					<p>Миропомазання – християнське таїнство прийняття дарів Святого Духа (мудрості, розуму, ради, мужності, знання, побожності та страху Божого).</p>
					<p>Гостія – євхаристичний хліб у католиків латинського обряду та в Англіканстві. Слово «гостія» походить від латинського «hostia» (жертва). Використовується під час літургії для таїнства Євхаристії. У католицьких храмах вже освячені гостії, які стали
						Найсвятішими Дарами, зберігаються в дарохранильниці, яка розташовується або за вівтарем, або в бічному боковому вівтарі храму. Гостії випікаються з прісного тіста, що складається виключно з борошна й води.</p>
					<p>Літургія (грец. – «служіння», «спільна справа») – традиційна назва Служби Божої у Православній та Греко-католицькій церквах, а точніше – богослужіння з приношенням Святих Дарів. Свята Літургія займає в згаданих церквах центральне місце: її основою
						є святе таїнство Євхаристії.</p>
					<p>У церквах латинcького обряду богослужіння називають месою.</p>
					<p>Євхаристія (грец. – «подяка») чи Святе Причастя – одне з головних християнських Таїнств. Воно є основою Євхаристійної Літургії. Православ’я і католицизм навчають, що Євхаристія – це Тіло і Кров Христові під видами хліба і вина, які Спаситель подав
						на Тайній Вечері на поживу душ, та що приймаючи Пресвяту Євхаристію, люди приймають дійсне Тіло і Кров Христову, в які перетворилися хліб і вино під час Літургії.</p>
					<p>Юліанський календар був розроблений групою александрійських астрономів на чолі з Созігеном і введений Юлієм Цезарем з 1 січня 45 року до н. е.</p>
					<p>До 5 (15) жовтня 1582 р. діяв один календар – юліанський. 4 жовтня 1582 р. Папою Римським Григорієм XIII в католицьких країнах був введений замість старого юліанського – григоріанський календар: наступним днем після четверга 4 жовтня стала п’ятниця
						15 жовтня.</p>
					<p>Юліанський календар зазвичай називають старим стилем, тоді як Григоріанський – новим.</p>
					<p>В даний час юліанський календар використовують лише деякі помісні православні церкви: Грузинська, Єрусалимська, Македонська, Російська, Сербська, а також Українські православні церкви та греко-католицька.</p>
					<p>Але багато православних церков перейшли на григоріанський календар, як наприклад, Болгарська, Грецька, Румунська.</p>
					<p>Піст – дотримання певних обмежень щодо їжі протягом певного періоду часу. Головною відмінністю посту від дієти є його зумовленість релігійними поглядами.</p>
					<p>Зараз ми з вами пройдемо вперед та оглянемо головний вівтар.</p>
					<p>Як бачимо, у католицькому храмі немає іконостасу та церковної завіси, на відміну від православного. Тому, доступ до вівтаря є відкритий не тільки для священників, а й для прихожан.</p>
					<p>Виникнення вівтарної завіси та іконостасу пов’язане з облаштуванням старозавітного Єрусалимського храму, де завіса закривала Святеє Святих. За завісою знаходився Ковчег завіту зі скрижалями 10 заповідей. Розподіл християнського храму на вівтар, наос
						і притвор повторює планування старозавітного храму.</p>
					<p>Іконостас символізує цю завісу. Католики і протестанти вважають, що коли в момент смерті Ісуса в Єрусалимському храмі завіса розірвалася надвоє (Мт. 27:51), то віруючі в Христа перестали бути відділеними від Бога.</p>
					<p>Мармурові парапети, що відокремлювали вівтарну частину від наосу з’явилися у Візантії в IV-VI ст. Проте в Східній церкві багатоярусна стіна з іконами виникла аж в XIV ст. В Православній церкві вважають, що прихожанам не належить спостерігати за Таїнством
						Євхаристії, бо це є таємниця Господа Ісуса Христа і священика, який виконує обряд.</p>
					<p>Вівтар (лат. altarium) – жертовник.</p>
					<p>На православному Сході вівтарем називають східну частину храму, що знаходиться на підвищенні, призначену для священнослужителів і зазвичай відокремлену від середньої частини храму іконостасом. У центрі вівтарної частини храму знаходиться престол
						у вигляді квадрата, на якому зазвичай знаходиться антимінс, хрест і Євангеліє. Під престолом або в антимінсі знаходиться частина святих мощей – відповідно до давньої християнської традиції здійснювати літургію на гробницях мучеників в катакомбах.
						У вівтарі зазвичай знаходиться також жертовник або особливий стіл для здійснення проскомидії. У храмі може бути кілька вівтарів і престолів.</p>
					<p>За канонами Східної церкви, у вівтар дозволяється входити лише священно- і церковнослужителям і при здійсненні таїнства Хрещення. На практиці робиться виключення для чоловіків, що допомагають у вівтарі; в жіночих монастирях їх замінюють, згідно з
						канонами, черниці похилого віку. Бувають і інші винятки.</p>
					<p>На католицькому Заході вівтарем називається сам престол, на якому здійснюється Євхаристійна Жертва; частина храму, в якій він знаходиться, іменується пресвітерієм.</p>
					<p>Часто вівтарем називається також вівтарний образ або вівтарна композиція – живописне зображення або композиція з живописних, скульптурних та архітектурних елементів, розміщена над престолом.</p>
					<p>Наос (грец. ) – центральна частина християнського храму, де під час богослужіння знаходяться прихожани.</p>
					<p>Притвор – крите передсіння при передній стіні храму.</p>
					<p>Тут ми бачимо – копію прославленого чудами образу Матері Божої Ласкавої. Ікона має цікаву історію. Детальніше про неї я Вам постараюся розказати пізніше, а зараз хочу зауважити, що перед оригіналом цієї ікони 1 квітня 1656 року складав обітниці за
						оборону Польської держави король Ян II Казимир. Ця подія увійшла до польської історії як «Львівські шлюби Яна Казимира». Монарх просив у Матері Божої заступництва у важкій війні проти шведів, відомій як «Шведський потоп», так як майже вся Річ Посполита
						була захоплена шведами, обіцяючи натомість полегшення життя простому люду.</p>
					<p>Зі шведами в результаті вдалося підписати мир в 1660 році, але чи після цього стало легше жити населенню держави – це сумнівно. А в 1668 році Ян II Казимир взагалі зрікся польського престолу і втік у Францію.</p>
					<p>Теперішній рококовий головний вівтар збудовано у 1765-1771 рр. за проектом архітектора Петра Полейовського. Оздоблений мармуровими колонами і чотирма білими скульптурами роботи Матея Полейовського, які зображають Отців Церкви (головних Отців Церкви
						в католицизмі): Августина, Григорія, Амвросія та Ієроніма.</p>
					<p>Отці Церкви – почесний титул, який використовується з кінця IV століття стосовно до групи видатних церковних діячів і письменників минулого, чий авторитет мав особливу вагу в формуванні догматики, складанні канону – списку Священних книг Біблії (відділенню
						богонатхненних книг від апокрифічних), ієрархічної організації, і богослужіння Церкви.</p>
					<p>В католицтві і православ’ї до Отців Церкви відносять одних і тих самих подвижників, але при цьому існує різниця в рівні їх вшанування. Зазвичай на Заході епоху святих отців закінчують на Ісидорі Севільському, а на Сході – на Іоанні Дамаскіні.</p>
					<p>Пізніших богословів на Заході називають «вчителями Церкви», а їхнє вчення – схоластикою. У православ’ї цей термін не використовується, тому до Отців Церкви іноді зараховують середньовічних діячів (наприклад, патріарха Фотія, Симеона Нового Богослова,
						Григорія Паламу) та Нового часу (Паїсія Величковського, Феофана Затворника, Силуана Афонського).</p>
					<p>Зверніть увагу на центральний вітраж, що має назву: «Мати Божа Королева Корони Польської» з гербами Русі, Польщі і Литви, виконаний у 1902 р.</p>
					<p>Ліворуч від вівтаря знаходиться неоготична ложа, яку називають «королівською». А вище – малий орган. Великий орган, який виконав львівський майстер Роман Духенський у 1839 році донині милує слух своїм чудовим звучанням, щоденно супроводжуючи Служби
						Божі.
					</p>
					<p>Ліворуч знаходиться вхід до каплиці св. Казимира, а праворуч – св. Йосифа.</p>
					<p>Амвон виконаний у 1802 році.</p>
					<p>Велике вікно над хорами (верхньою галереєю храму) прикрашає вітраж, що називається «Матір Божа Цариця Ангелів».</p>
					<p>Зверніть увагу на мармурову епітафію Катерині Осолінській з Яблоновських, роботи скульптора Гартмана Вітвера, 1805-1806 рр.</p>
					<p>Південна нава закінчується вівтарем Преображення Господнього, кінець XVIII ст., проекту Петра Полейовського. У верхній частині – образ «Преображення Господнє», 1775 р. Великі білі скульптури зображують св. Петра і св. Якова. У вівтарі розміщено образ
						Пресвятого Серця Ісуса Христа.</p>
					<p>Преображення Господнє – описане в Євангеліях таємниче преображення, явлення Божественної величі й слави Христа на горі Фавор (Табор). Також християнське свято (в українській народній традиції – Яблучний Спас або Другий Спас), що відзначається на
						спомин про цю подію 19 серпня.</p>
					<p>За Матвієм, Марком та Лукою (Мт.17:1–6, Мк.9:1–8, Лк.9:28–36), одного дня Ісус узяв із собою трьох апостолів: Петра, Якова та Івана, – і привів їх на «високу гору», яку часто ототожнюють з горою Фавор. Там на їхніх очах він «преобразився»: його вбрання
						стало сліпучо білим, а обличчя засяяло, мов сонце. Біля нього, уособлюючи Закон і пророків, з’явився Мойсей та Ілля. Світла «ясна» хмара огорнула їх, а голос із тієї хмари промовив: «Це Син Мій Улюблений, що Його Я вподобав. Його слухайтеся» (Мт.17:5).</p>
					<p>А з протилежної сторони нави є фреска «Жертвування Ісуса Христа в храмі». Ця сцена з Нового Завіту більш відома нам як Стрітення Господнє.</p>
					<p>Стрітення Господнє – 15 лютого (2 лютого – за григоріанським календарем). Відзначають його в пам’ять про те, як Діва Марія принесла до Єрусалимського Храму Ісуса Христа на 40-й день після Його народження (згідно з Законом Мойсея, з часу визволення
						євреїв із єгипетського полону, кожне перше немовля чоловічої статі мало бути посвячене Богові, і його треба було принести до храму на 40-й день після народження).</p>
					<p>Коли Марія і Йосиф принесли Ісуса до храму, їх зустрів там сивий старий Симеон, який чекав зустрічі з Господом вже багато років. Згідно з Євангелієм від Луки, Симеон був праведником, але він таки не повірив у можливість народження Спасителя від Діви
						Марії. «І від Духа Святого йому було звіщено смерти не бачити, перше ніж побачить Христа Господнього» (Лк.2:26). Те й здійснилося – Симеон міг одержати тепер вічний спокій. Перед смертю старець Симеон сповістив, що «Нині відпускаєш раба Свого, Владико,
						за словом Твоїм із миром, бо побачили очі мої Спасіння Твоє, яке ти приготував перед всіма народами, Світло на просвіту поганам і на славу народу Твого Ізраїля!» (Лк.2:29–32)</p>
					<p>Стрітення відзначають на 40-й день після дня народження Ісуса Христа.</p>
					<p>А зараз оглянемо каплицю Розіп’ятого Христа (інша назва Яблоновських), що була побудована у 1769–1771 рр. на місці колишньої каплиці Радників. Оздоблена на зразок протилежної каплиці Пресвятих Дарів. У вівтарі знаходиться велике Розп’яття, привезене
						з Кракова у 1473 р. Оточують скульптуру Ісуса Христа ангелики у стилі Рококо. Сам вівтар виготовлений у 1775 р.</p>
					<p>В цій каплиці знаходиться вхід до крипти, де поховані церковні достойники.</p>
					<p>За вівтарем вітражі «Видіння св. Геновефи» та «Видіння св. Антонія», виконані у 1880 р. Ліхтар – фреска «Око Божого Провидіння». Склепіння – фрески «Поклоніння Агнцеві», «Мойсей та мідний змій в пустелі» та «Ангели поклоняються Богу Отцю».</p>
					<p>Крипта – підземне приміщення під храмом для почесних поховань.</p>
					<p>Зверніть увагу на сповідальницю – місце для сповіді в католицькому храмі. Тут той, хто кається схиляє коліна на низькій лавці збоку від священика, який сидить за перегородкою з гратчастим віконцем. Таке поєднання публічності та конфіденційності,
						що вважається бажаним, у Православній церкві досягається за рахунок того, що той, хто сповідається і сповідник встають перед аналоєм з Євангелієм та Розп’яттям на очах у решти прихожан, проте на деякій відстані від них.</p>
					<p>Аналой – високий чотирикутний, із похилим верхом, вкритий тканиною столик, що використовується під час богослужінь у Православній та Греко-католицькій церквах. Використовується як підставка для читання стоячи, на зразок кафедри (буває складаним).</p>
					<p>Аналой стоїть навпроти вівтаря перед іконостасом; на нього кладеться ікона, що відповідає тому чи іншому святу, або присвяті храму чи храмової прибудови.</p>
					<p>При здійсненні таїнства миропомазання на аналої лежить ікона, або Євангеліє.</p>
					<p>Важливим є використання аналою під час сповіді. Тоді аналой покривається ризою, і на нього кладеться хрест і Євангеліє.</p>
					<p>Перед нами каплиця Ченстоховської Божої Матері. Вівтар в стилі Рококо, виконаний 1775 р. Яном Оброцьким, містить скульптури св. Йоахима і св. Анни – батьків Діви Марії.</p>
					<p>У верхній частині вівтаря є образ «Батьки Божої Матері моляться у храмі». В середній частині – образ XVII ст. «Матір Божа Непорочного Зачаття».</p>
					<p>В центральній частині вівтаря знаходиться образ Матері Божої Ченстоховської. Це копія найбільш шанованої серед поляків ікони. Через темний відтінок обличчя Богородиці, цей образ також відомий як «Чорна Мадонна». Оригінал ікони зберігається в монастирі
						паулінів – Ясна Гора, розташованому в польському місті Ченстохова, що є найбільшим паломницьким центром в Польщі.</p>
					<p>До сьогодні два рублених шрами на щоці образу Марії надають Її виразові ще трагічнішого відтінку.</p>
					<p>Ченстоховська ікона Божої Матері (також відома як Белзька) – чудотворна ікона Богородиці, за переказами, була намальована євангелістом Лукою в Єрусалимі.</p>
					<p>Раніше ікона зберігалася в українському місті Белз, куди її згідно з християнською традицією, привіз з Константинополя князь Лев Данилович. Після приєднання частини західноукраїнських земель до Польського королівства, в 1372 князівство Белзьке, перейшло
						у володіння князя Владислава Опольського, який став намісником цих земель.</p>
					<p>Легенда повідомляє, що десь в той самий час на Белз напали татари і взяли місто в облогу. Князь Владислав Опольський наказав винести ікону і поставити на фортечні мури. Стріла випущена кимсь із татар влучила в ікону. Після цього на військо татар
						впав туман, це викликало великий переляк, і вони в паніці побігли від міста.</p>
					<p>Розповідається, що в 1382 році князь Владислав забажав перевезти чудотворну ікону до своїх родинних маєтків у місті Ополе, але по дорозі зупинившись в Ченстохові, не зміг звідти поїхати далі, бо коні не хотіли рушити з місця. Вважаючи, що це Божий
						знак князь передав ікону до місцевого монастиря ордену Паулінів, який розміщується на Ясній Горі. З того часу ікона отримала свою сучасну назву.</p>
					<p>14 квітня 1430 року на цей монастир було вчинено розбійницький напад, в результаті якого, крім всього іншого, була пошкоджена ікона Чорної Мадонни. Про ці події згадував польський історик Ян Длугош. Не виключено, що ці два шрами від шаблевих ударів
						на лику Богородиці могли з’явитися саме тоді.</p>
					<p>Є й інша версія про ці два паралельні шрами на лиці Богородиці. Такі сліди залишає «священна» шабля мусульман «Зульфакар», яка має роздвоєний клинок. Цілком імовірно, що під час нападу на Белз хтось із монголо-татар завдав удару по іконі такою шаблею.
						Адже в 1241 році Белз дощенту спалили східні завойовники-ординці. Замок зруйнували, більшість жителів перебили, або забрали в полон.</p>
					<p>В Католицькій церкві існує обряд коронації ікони, що є символічним виявом шани до представленої на ній постаті. Зазвичай стосується Богородиці.</p>
					<p>Цікава також історія про те, як саме до Львова потрапила копія цієї ікони.</p>
					<p>Ось уривок з народного часопису «Хата» (число 5 з 1870 р.): «У січні того року прибула до Львова бідна вдова Франциска Вітковська з Ченстохови і звернулася до одного з кафедральних священників, розповідаючи йому, що на початку зими (1869) вона уві
						сні бачила Пресвяту Діву й отримала від Неї наказ: «щоб замовила у художника такий самий Її образ, як у Ченстохові і пожертвувала його до костелу, який знаходиться у найпершому та найбільшому місті за Краковом у тій стороні, де минулого літа була
						повінь». Спочатку (вона казала) я не знала, де знаходиться те місто і той костел.</p>
					<p>Пізніше мені пояснили, що у Галичині минулого літа була повінь, і що там найголовнішим містом є Львів, а в ньому найголовнішим костелом є Латинська катедра. Тоді я наказала художникові, щоб образ, який вже майже був закінчений, він відіслав до Львова,
						до кафедрального костелу. Прошу прийняти цей образ до місцевого костелу й помістити у вівтарі, щоб Пресвята Діва Ченстоховська і тут отримувала від віруючого люду належну пошану».</p>
					<p>Над вівтарем – вітраж «Мати Божа в оточенні ангелів».</p>
					<p>Склепіння прикрашає фреска «Св. Симеон і св. Анна вшановують Таблиці Заповіту».</p>
					<p>Перед нами каплиця Христа Милосердного, інші назви – Матері Божої Неустанної Помочі або Мілевських.</p>
					<p>В центрі вівтаря розташована скульптура св. Йосифа з Дитям. Вище – ікона Матері Божої Неустанної Помочі. Тут ми бачимо дві шафки, в яких зберігаються воти.</p>
					<p>Вота – символічний предмет (переважно дорогоцінний), що вішається поруч з вівтарем, іконою, чи скульптурою з благальним або вдячним наміром, наприклад, як подяка Богові за оздоровлення.</p>
					<p>На фоні вікна, з вітражем «Затемнення сонця на Голгофі», з двох боків від хреста знаходяться мармурові скульптури Матері Божої та Івана Євангеліста.</p>
					<p>На східній стіні знаходиться барельєф з білого мармуру «В’їзд Ісуса Христа до Єрусалиму», вище – розпис «Зцілення сліпого». На західній – «Ісус Христос падає під хрестом», а вище – розпис «Воскрешення сина вдови з Наїну».</p>
					<p>Ліворуч і праворуч знаходяться епітафії родини Мілевських.</p>
					<p>Поруч зліва – меморіальна таблиця, що присвячена жертвам Катині. В стіні знаходиться вмурована капсула із землею з катинських могил.</p>
					<p>Катинський розстріл – це масові страти польських громадян (в основному полонених офіцерів польської армії), здійснені навесні 1940 року співробітниками НКВС СРСР. Як свідчать опубліковані в 1992 році документи, розстріли проводилися за рішенням трійки
						НКВС СРСР відповідно до постанови Політбюро ЦК ВКП (б) від 5 березня 1940 року. Згідно з оприлюдненими архівними документами, всього було розстріляно 21 857 польських полонених.</p>
					<p>Вперше про знаходження масових поховань в Катинському лісі заявили в 1943 році представники Третього рейху, окупувавши ці території в ході наступу на СРСР. Скликана Німеччиною міжнародна комісія провела експертизу і зробила висновок, що розстріли
						здійснені НКВС навесні 1940 року. У свою чергу, Радянський Союз заперечував свою причетність до цього злочину.</p>
					<p>Згодом в СРСР була скликана своя комісія, результатом роботи якої став звіт, згідно з яким розстріли поляків проводилися в 1941 році німецькими окупаційними військами. Цей звіт ліг в основу радянської версії подій. Проте, це чи не єдиний, так званий,
						«німецький злочин», відносно якого радянська сторона вважала за краще промовчати.</p>
					<p>А після закінчення Другої світової війни, щоб затьмарити злочин комуністичного режиму в Катині, було вирішено створити культ села Хатинь. Це білоруське село було повністю знищене німцями під час війни. Але таких сіл лише на Україні налічувалося кілька
						сотень. Однак більшовицька пропаганда обрала саме Хатинь, а чому? Тому, що назва Хатинь співзвучна з – Катинь. На місці Хатині був побудований меморіальний комплекс. На це були кинуті величезні кошти. Район знищеного села був оголошений державним
						заповідником.
					</p>
					<p>Але якби польських офіцерів у Катині розстріляли німці, то навіщо радянському керівництву треба було відволікати увагу народу від Катині, надаючи великого розголосу натомість іншій трагедії в Хатині?</p>
					<p>На совісті у нацистів і так багато своїх злочинів, тому не потрібно їм приписувати ще й чужі.</p>
					<p>Тема Катинського розстрілу тривалий час ускладнювала польсько-російські відносини і продовжує залишатися актуальною в даний час.</p>
					<p>Проте в 1990 році радянською стороною було офіційно визнано відповідальність за розстріли поляків НКВС СРСР. А 26 листопада 2010 Держдума Росії, прийняла заяву «Про Катинську трагедію та її жертви», в якій визнала масовий розстріл польських громадян
						у Катині злочином сталінського режиму. Але до сих пір багато російських публіцистів підтримують версію про те, що це німці винуваті за ті злочини.</p>
					<p>Тепер оглянемо найціннішу з мистецького погляду каплицю. Вона побудована у XVI-XVIII ст. в ренесансному стилі для родини львівських патриціїв Кампіанів, від прізвища яких і отримала свою назву. Інша назва каплиці – «Бичованого Христа».</p>
					<p>Стіни вкриті барельєфами з мармуру та алебастру, з погруддями членів родини Кампіанів та спорідненої з ними родини Острогурських. Значна частина скульптур та барельєфів виконана відомими майстрами Павлом Римлянином, Яном Пфістером та Генриком Горстом.
						У вівтарі є ікона XVII ст. фламандської школи «Христос Бичований». У бокових нішах вівтаря знаходяться фігури Апостолів Петра і Павла зроблені з червоного мармуру. Петро традиційно зображений з ключем, а Павло – з мечем.</p>
					<p>На бокових стінах каплиці розміщені надгробки, а над ними в барельєфах є нетрадиційні зображення євангелістів, де вони представлені як вчені мислителі в оточенні книг. Вважають, що таким чином замовники будівництва каплиці хотіли підкреслити свою
						освіченість.
					</p>
					<p>Склепіння прикрашає фреска «Христос перед Пилатом».</p>
					<p>Каплиця Матері Божої або св. Антонія збудована в третій чверті XVIII ст. Рококовий вівтар, виготовлений 1775 р. Яном Оброцьким, має дві скульптури святих лицарів. У вівтарі є образ св. Антонія (внизу), ікона Матері Божої з Дитятком в срібних позолочених
						ризах яка заслоняється образом «Св. Яна з Дуклі разом з покровителями Польщі св. Войцехом, св. Станіславом, св. Флоріаном, св. Михайлом та св. Станіславом Косткою» (в центрі) та ікона св. Максиміліана Кольбе зображеного в одязі в’язня концентраційного
						табору (вверху).</p>
					<p>Максиміліан Кольбе – польський священик-францисканець, що загинув в Освенцімі, добровільно пішовши на голодну смерть, щоб врятувати життя батька декількох дітей.</p>
					<p>У липні 1941 року з блоку №14, в якому жив отець Максиміліан, зник ув’язнений. Утікача знайти не вдалося (пізніше з’ясувалося, що він потонув у вигрібній ямі). Тоді заступник коменданта табору оберштурмфюрер СС Карл Фріцше вирішив відібрати 10 осіб,
						яким було призначено померти голодною смертю в блоці №13, аби навести жах на весь табір, щоб більше ніхто не намагався втекти. Всіх вишикували, залишили без вечері (її у них на очах вилили в канаву), а весь наступний день люди знову провели в строю
						під палючим сонцем. Увечері прийшов Фріцше і став відбирати 10 смертників. Один з відібраних людей, польський сержант Францішек Гайовнічек, заплакав і сказав: «Невже я більше не побачу дружини і дітей? Що ж тепер з ними буде?» І тоді Кольбе вийшов
						з ряду і запропонував Фріцше своє життя в обмін на життя Гайовнічка. Фріцше прийняв його жертву.</p>
					<p>Сидячи в смердючій камері й помираючи від голоду та зневоднення, о. Максиміліан продовжував підтримувати товаришів по нещастю. Вони проводили час в піснях і молитвах. Через три тижні Кольбе і троє інших смертників були ще живі. 14 серпня 1941 кат
						Освенціма Бок отримав наказ негайно покінчити з в’язнями. Кольбе і його трьом товаришам була зроблена ін’єкція фенолу. Наступного дня тіло Максиміліана Кольбе піддали кремації, а попіл розвіяли за вітром.</p>
					<p>На правій стіні каплиці є ікона «Мучеництво св. Йосафата Кунцевича» – першого греко-католицького святого.</p>
					<p>В каплиці Найсвятіших Дарів (Найсвятішого Сакраменту) розташований дерев’яний позолочений вівтар, виконаний в стилі Рококо та оздоблений фігурами св. Петра і первосвященика Аарона (ліворуч), а також св. Павла та царя Давида (праворуч). У вівтарі
						знаходиться копія відомої картини Петера Рубенса «Зняття з хреста».</p>
					<p>Верхній вітраж, з початку XX ст., зображує чашу з гостією.</p>
					<p>В овальному куполі з ліхтарем є фреска «Поклоніння ангелів і святих Найсвятішим Дарам та Воскреслому Христу».</p>
					<p>В цій каплиці зберігаються Найсвятіші Дари, що ритуально приготовані священиком на літургії і які використовуються для причащання віруючих.</p>
					<p>Північна нава закінчується вівтарем Святої Трійці, кінець XVIII ст. У центрі знаходиться образ «Свята Трійця», оздоблений золотим окладом. Великі білі скульптури зображують св. Миколая і св. Афанасія. У вівтарі розміщено дві ікони «Господнє Милосердя»
						та «Богородиця з Дитятком».</p>
					<p>А з протилежної сторони нави є фреска «12-річний Ісус навчає в храмі».</p>
					<p>Зараз вийдемо з храму і продовжимо нашу екскурсію.</p>
					<p>На фасаді зліва від центрального входу до катедри у 1910 р. було встановлено меморіальну дошку на честь 500-річчя Грюнвальдської битви у якій зазнав поразки Тевтонський орден від польсько-русино-литовських військ. Під час нацистської окупації міста
						дошку було знищено. Зараз на цьому місці знаходиться таблиця, встановлена тут на пам’ять про відвідини Латинської катедри Папою римським Іваном Павлом II під час його візиту в Україну в червні 2001 року.</p>
					<p>На другому поверсі будинку, що навпроти кафедрального костелу розміщені погруддя видатних польських літераторів, серед яких можна розгледіти Адама Міцкевича, Юліуша Словацького, Зигмунта Красінського, Юзефа Ігнація Крашевського тощо.</p>
					<p>.</p>
					<p>3. Львівський театр Опери та Балету ім.С.Крушельницької </p>
					<p></p>
					<p>Перед нами – будівля Львівського національного театру опери та балету імені Соломії Крушельницької, найвидатнішої української оперної співачки.</p>
					<p>Будівля театру знаходиться на незвичайному місці. Адже ще трохи більше як 100 років тому тут протікала річка Полтва.</p>
					<p>В Середньовіччі – це була досить повноводна річка, через Львів тоді пропливали кораблі, дістаючись до Балтійського моря – через Віслу та Західний Буг.</p>
					<p>В XIX ст. річка була вже дуже забруднена і в 1890-х роках русло Полтви на центральному проспекті було сховане у підземний бетонний колектор.</p>
					<p>А для того, щоб збудувати тут Оперний театр, довелося також змінити русло річки, таким чином, що театр зараз знаходиться немов на півострові.</p>
					<p>Львівську оперу, або як її раніше називали «Великий театр», будували з 1897 по 1900 рік за проектом архітектора Зигмунта Горголевського.</p>
					<p>Зверніть увагу на багато прикрашений скульптурним декором фасад будівлі театру, виконаний у стилі віденського Неоренесансу. Архітектор, ніби готує глядача до майбутніх різноманітних вистав. Внизу у двох нішах Ви можете побачити: справа – скульптуру
						Трагедії з кинджалом в руці, а зліва – Комедії з маскою. Мистецтво, як і життя, об’єднує комічні і трагічні риси.</p>
					<p>Зверху над карнизом розміщений ряд оточених вінками гербових щитів. У центральній частині привертають увагу дві групи хлопчиків-геніїв, що тримають щити з гербами міста Львова.</p>
					<p>Аттик на верху оздоблюють виконані з пісковику фігури давньогрецьких муз роботи львівських скульпторів. На тій же висоті, під крилатими скульптурами знаходяться два барельєфи на античні теми – «Вшанування поезії» (зліва) та «Гомер декламує свої поеми»
						(справа).
					</p>
					<p>Філософським за своїм змістом є декор тимпану – трикутника під дахом (скульптор А. Попель). У центрі – зображення літнього чоловіка, який сидить на сфінксі, що асоціює собою мудрість і відкриває юнакові таємниці людського буття. Він говорить про
						те, що життя людське складається з радості і печалі. Тимпан умовно поділений на дві частини. На правій стороні зображені сцени, що символізують радість: танцююча пара, та пара, яка п’є вино, а в самому кутку – мирна пантера, як символ перемоги культури
						над дикістю. Ліва сторона овіяна смутком: це сцени викрадення дівчини та оплакування воїна, який загинув за батьківщину на полі битви, про що свідчать символи мужності і героїзму – орел, щит та меч.</p>
					<p>Споруда будувалася для оперного театру і тому не випадково будову увінчують мідні скульптури – зліва, геній Драматичного Мистецтва з театральною маскою і кинджалом в руці, справа – геній Музики з лірою і лавровим вінком на голові. Автор нагадує нам,
						що опера – це синтез музики і драми. Люди мистецтва завжди мріють про славу, тому Горголевський на найвищу точку будівлі театру поставив фігуру Слави з золотою пальмовою гілкою, яка є символом найвищої нагороди для людей, які присвятили себе мистецтву.
						Ці скульптури виконані талановитим українським скульптором Війтовичем.</p>
					<p>Відомий львівський гінеколог Антоній Марс якось заклався із приятелями, що скульптура «Слави», котра вінчає фронтон Опери, має такий животик, який зазвичай буває у жінок на четвертому місяці вагітності. Аби довести правдивість своїх слів, йому довелося
						розшукати модель, котра позувала скульптору. Припущення медика підтвердилися – львівська «Слава» і справді є «вагітною».</p>
					<p>Прошу Вас звернути увагу на наріжну будову справа через дорогу. До спорудження оперного театру музичні та драматичні вистави відбувалися у будинку колишнього театру графа Скарбка. Колись це була одна з найбільших театральних споруд Європи. Під час
						її будівництва під фундамент у ґрунт було вбито 16 тисяч паль із мореного дуба. Тепер в цій споруді працює Український академічний драматичний театр ім. Марії Заньковецької.</p>
					<p>Будівництво тривало близько трьох років за фінансуванням міської влади та простих громадян Львова. Над зведенням та оздобленням фантастичної споруди працювали найкращі європейські та львівські майстри: М.Герасимович, Т.Попель, П.Війтович, Е.Печ,
						Т.Баронч, А.Попель, З.Развадовський, С.Рейхан та інші.</p>
					<p>Внутрішній інтер’єр театру назавжди зачарує своєю вишуканою розкішшю, елегантно-розмаїтим оздобленням та великою декоративною цінністю. На шляху до глядацької зали, гості театру можуть милуватися дзеркальним холом, люстрами з дорогоцінними прикрасами,
						композиціями з кольорового мармуру, неперевершеними шедеврами художнього розпису, чисельними скульптурними витворами та елементами інтер’єру з позолотою, на які було витрачено не один кілограм золота.</p>
					<p>Глядацька зала нагадує форму ліри і має чотири рівні. Вона вміщує близько 2000 тисяч відвідувачів. Загальну картину залу завершує декоративна завіса “Парнас”, створена відомим живописцем того часу Генріхом Семирадським. Говорять, що він працював
						над унікальним полотном останні роки свого життя у Римі. Але вийшло так, що замовники не змогла викупити завісу через брак грошей. Тоді Семирадський зважується на благородний вчинок і дарує театру цю неперевершену сценічну завісу.</p>
					<p>Урочисте відкриття Великого Міського театру відбулося 4 жовтня 1900 року, де зібралася уся еліта тогочасного мистецтва і делегації з європейських театрів. В той день на сцені відбулася прем’єра лірико-драматичної опери «Янек» В.Желенського, в якій
						головну партію виконав Олександр Мишуга – видатний український тенор.</p>
					<p>Сьогодні, Львівський театр Опери та Балету ім. С.Крушельницької приймає найвідоміші оперні і балетні колективи з усього світу.</p>
					<p>Львівський оперний театр завжди з нами, бо він зображений на всіх купюрах номіналом 20 гривень.</p>
					<p></p>
					<p>4. Будинок вчених (Шляхетське казино)</p>
					<p> </p>
					<p> Шляхетне казино було збудовано для потреб товариство галицького конярства</p>
					<p>Шляхетське касино, яке весь Львів знає як Будинок Вчених, – це справжня перлина нашої архітектури. Його спланувало для власних потреб товариства галицького конярства, тобто шляхтичі, які захоплювалися арабськими скакунами і вперше у Львові влаштовували
						кінні перегони. До їх середовища входили граф Олександр Фредро, відомий комедіограф, власник театру граф Скарбек, граф Міхал Антоневич Де Болоз та багато інших відомих людей.</p>
					<p>Збудований фірмою «Фельнер і Гельмер» у 1897–1898 роках за проектом віденських архітекторів Фердинанда Фельнера і Германа Гельмера, автори проекту Одеського оперного театру</p>
					<p>На чолі товариства став граф Владислав Сангушко, якій і замовив роботу двом надзвичайно відомим європейським архітекторам Фельнеру і Гельмеру, які вже прославилися будівництвом Фолькстеатру у Відні і Одеської опери. Вони обрали стиль, який був уславлений
						часами імператриці Марії Терезії – необароко і цей будинок став прекрасним завершенням фасаду вулиці і окрасою банківського кварталу. Його фасад прикрашають неймовірно пишні і величні атланти, один повертається до нас спиною, інший же повернутий
						обличчям. Мистецтвознавці стверджують, що можливо це аллегорія переходу від дев”ятнадцятого до двадцятого століття. І ці скульпутри зроблені в новій техніці. Вони нагадують різьбу по пісковику, але насправді це гальванопластика, тобто виготовлені
						шляхом перенесення металу на форму цинкові скульптури, які згодом було заштукатурено.</p>
					<p></p>
					<p>Величні атланти на фасаді Будинку вчених у Львові (колись Шляхетне казино)</p>
					<p> Окрасою Шляхетного казино був і залишається є парадний атріум</p>
					<p>Окрасою цього приміщення є парадний атріум – безсумнівно найкрасивіша парадна зала нашого міста. В давні часи атріумом називали приміщення з отвором у стелі і вогнищем по центру. Пізніше, вже у час дев’ятнадцятого століття цим словом стали називати
						приміщення, що освітлюється денним світлом через світлову стелю. Це надає приміщенню урочистості, теплого світла і економить кошти, адже на той час електрика була дуже дорогою.</p>
					<p>Парадний атріум Будинку вчених у Львові (колись Шляхетне казино)</p>
					<p>Шляхетне казино було найпершим приміщенням у Львові, яке освітлювалося електричним світлом</p>
					<p>До речі це чи не найперше приміщення у Львові, яке було освітлено електричним світлом, але в той час люди боялися таких технічних новинок. Недарма один з перших роликів, які показували у сінематографі це в Ньою Йорку пан Едісон на стільці вбиває
						людину електричним струмом. Тому всі лампи Шляхетського касино були стилізовані під гасові.</p>
					<p>Зала Шляхетського касино електричні лампи якої стилізовані під гасові</p>
					<p>Розкішні дерев’яні сходи були виконані за проектом відомого угорського скульптора Шандора фон Яраї</p>
					<p>Розкішні дерев’яні сходи були виконані за проектом Шандора фон Яраї, надзвичайно відомого угорського скульптора. Роботи виконували як його працівники з Відня, так і львівські майстри і сам архітектор пан Фердинанд Фельнер коли приймав цю роботу,
						був неймовірно вражений її якістю. Саме по цим сходам у фільмі Юнгвальда Хількевича спускалася Міледі, піднімався Д’Артаньян з кардиналом Рішельє, де вони грали у шахи.</p>
					<p>Дерев’яні сходи Будинку вчених у Львові (колись Шляхетне казино, проект угорського скульптора Шандора фон Яраї)</p>
					<p>Балкончик для музикантів оздоблений позолоченою решіткою</p>
					<p>Бальні зали касино прикрашені вишуканими шпалерами по стінах, витонченою ліпниною, завершує залу балкончик з позолоченою решіткою для музикантів, до речі, там є невеличка кімнатка де музиканти могли відпочити.</p>
					<p>Балкончик для музикантів оздоблений позолоченою решіткою в Будинку вчених у Львові (колись Шляхетне казино)</p>
					<p>В Шляхетному казино існують технічні стіни, якими можна легко перегородити приміщення</p>
					<p>А коли якась компанія хотіла усамітнитись, їм легко було це зробити – слуги відкривали технічні дверцята і легким рухом руки висовували приховану стіну, вона візуально продовжує основну стіну і решта публіки може спокійно розважатися.</p>
					<p>Єдине полотно, яке збереглося від оригінального приміщення зображає алегорію рільництва</p>
					<p>Дуже цікавим є зображення у ніші над дверима, яке називають супрапорт. Це єдине полотно, яке збереглося від оригінального приміщення, зображає алегорію рільництва. Розказав історію 93 річний дідусь, який свого часу працював у цьому приміщені швейцаром.
						І коли і часи німецької окупації тут містився пункт найму громадян для виїзду у Німеччину, то він підслухав що офіцери збиралися вивезти картини до Німечини. Тоді на свій страх і ризик він замалював цю картину фарбою і вже в радянський час її було
						відчищено. Існує версія, що юнак, що зображений на картині це молодий цісар Франц Йосиф у трьох-річному віці.Працівники Ермітажу зацікавилися цією картиною, але буремні роки і розвал Радянського союзу не дозволили вивезти картину і до Ермітажу.Нині
						у Будинку вчених відроджують традицію львівських балів. Останній з них відбувся тут у новорічну ніч. </p>
					<p></p>
					<p>5. Собор святого Юра</p>
					<p> </p>
					<p>Перша документальна згадка про кам’яний православний храм на Святоюрській горі Львова відноситься до 1363 року, однак зустрічається і більш пізня дата його заснування – 1437 рік, пам’ять про цю невелику споруду зберігається лише в дзвоні, який і
						зараз прикрашає вежу собору.</p>
					<p>Протягом століть церква на святій горі служила яблуком розбрату православ’я і католицизму, була не один раз атакована і знаходилася в облозі, доки на початку 40-х років XVIII століття остаточно не прийшла в занепад, змусивши місцеву владу розібрати
						її дивлячись на ветхість.</p>
					<p>Проте святе місце не довго пустувало – 1 жовтня 1744 був закладений перший камінь у фундамент греко-католицького собору з ініціативи митрополита Атанасія Шептицького (1715 – 1746). Будівництво нового храму під керівництвом Бернарда Меретина (Мердерера)
						(- 1759), а після його смерті – Мартіна Урбанека, розтягнулося на без малого двадцять років, а оздоблення внутрішніх інтер’єрів і ще довше – до 1780 року.</p>
					<p>З моменту своєї споруди собор святого Юра використовувався для служб ченців Василіанського ордена, але після відновлення Галицької митрополії, в його стінах влаштувався греко-католицький єпископат (1817 рік) у приміщеннях монастиря, який покинули
						брати-василіяни, перебравшись до покоїв Святоонуфріевского монастиря, що на вулиці Жолкевською (тепер Б. Хмельницького).</p>
					<p>Парадні сходи собору Святого Юра у Львові</p>
					<p>Почата в 1911 році реставрація, розроблена Адамом Топольницький шістьма роками раніше, судилося отримає гідне завершення лише через двадцять два роки (у 1933 році) – завадила Перша світова війна.</p>
					<p>Друга світова війна (1939 – 1945) внесла свої корективи в долю храму: після смерті митрополита Андрея Шептицького (1865 – 1944) був скликаний Собор, який передав у 1946 році його в руки Руської Православної церкви Московського патріархату.</p>
					<p>Серпень 1990 ознаменувався для собору поверненням у лоно греко-католицької церкви. А роком пізніше в собор повертається глава греко-католиків Україні кардинал Мирослав Іван Любачівський (1914 – 2000), який очолив перший Синод єпископів Української
						Греко-Католицької церкви.</p>
					<p>Напередодні святкування 400-річчя Берестейської унії, згідно з якою до римсько-католицької церкви примкнув ряд православних єпархій, у 1996 році проводиться масштабна реконструкція внутрішніх інтер’єрів храму згідно з канонами стилю рококо.</p>
					<p>Юрій Змієборець собору Святого Юра у Львові</p>
					<p>Разом з історичним центром Львова комплекс собору в 1998 році був включений до списку всесвітньої спадщини ЮНЕСКО.</p>
					<p>Початок нового тисячоліття (2001 рік) ознаменувалося відвідуванням стін архикафедрального собору святого Юра предстоятелем Римсько-католицької церкви Папою Іоанном Павлом ІІ (1920 – 2005) під час його візиту в Україні, який благословив сотні тисяч
						віруючих під його стінами, коронуючи чудотворний образ Теребовльської Богородиці.</p>
					<p>У споруджуваний протягом декількох століть архітектурний комплекс на Святоюрській горі входять декілька об’єктів, що поступово відкривають гармонійний ансамбль головного храму Греко-Католицької церкви України.</p>
					<p>Подвійні парадні ворота (1770) архітектора Михайла Філевича (- 1804) з барочним фронтоном і фігурами святих, що першими зустрічають віруючих на шляху до храмової площі, є символом єднання в стінах собору двох церков – Римської (латинської) і Грецької
						(візантійської).
					</p>
					<p>Собор святого Юра (1744 – 1764) архітекторів Бернарда Меретина та Мартіна Урбанека – хрестоподібна будівля (45 м х 25 м) у бароковому стилі з центральним куполом, що спирається на чотири пілона, і вівтарною частиною на заході, до якого ведуть двухмаршеві
						сходи з колоною балюстрадою під заступництвом геніїв (ангелів-охоронців).</p>
					<p>Головний фасад храму прикрашено пілястрами іонічного ордера, пілонну арку якого вінчає кінна статуя Юрія Змієборця, візуально підтримувана святими Афанасієм і Левом (данина фундаторам Атанасію і Льву Шептицьким) – твір Йоганна Георга Пінзеля (1707
						– 1761).</p>
					<p>Домінантою багатого внутрішнього оздоблення собору святого Юра є вівтарна частина, де композиції “Христос Архірей”, “Розп’яття”, “Таємна вечеря”, пензля Юрія Радзівілевского, обрамляють статуї Першосвятителів Аарона і Мелхиседека, створені скульптором
						Клеменсом Ксаверієм Фесінгером.</p>
					<p>Митрополичий палац (1762) архітектора Клеменса Ксаверія Фесінгера в стилі бароко, розташований навпроти собору, – прямокутне цегляна двоповерхова будівля з акцентом на центральний ризаліт, прикрашений класичним портиком і гербовим на фронтоні.</p>
					<p>Владичий сад (1772), створений Б. Меретином в комплексі з собором святого Юра, парк згідно початкового плану представляв собою три тераси навколо Митрополичого палацу, захищеними від обивательського ока.</p>
					<p>У другій половині XIX століття, як данина моді, розбивка парку була перепланована в англійському стилі, зберігши лише основні осі та підпірні стіни. А трохи пізніше були висаджені фруктові дерева, які перетворили парк на сад.</p>
					<p>Зараз парк доступний для відвідування лише духовенству, прихований від усіх мирян ажурними гратами садових воріт і огорожі, розташованих на центральній площі собору навпроти парадного входу, захищених деревиною.</p>
					<p>Будинки капітулу – ліве крило (1738) архітектор І. Единец, праве (1774) – архітектор К. Фесінгер, північний корпус (1864-1866) архітектор І. Браунзейс, розташовані зліва від Митрополичого палацу, дотримують стильову єдність з іншими будівлями комплексу,
						хіба що більш скромне оформлення підкреслює їх неголосний статус.</p>
					<p>Парадні ворота собору Святого Юра у Львові</p>
					<p>Дзвіниця (1828), архітектором якої був Гайок, була споруджена після зносу дерев’яної дзвіниці, що прикрашала, тоді ще монастирське, підвір’я з моменту будівництва храму, яка представляла собою чотирьохколонну каркасну конструкцію з шістьма дзвонами.</p>
					<p>Нова дзвіниця, яка розташувалася з північного заходу від Святоюрського собору, була створена на кошти Галицького релігійного фонду як чотирьохярусна будова вінчана кардинальський хрестом (на честь першого кардинала-українця – митрополита Михайла
						Левицького (1816-1858)).</p>
					<p>А нинішній вигляд квадратна в плані дзвіниця набула вже після реконструкції 1865 року, яка змінила кількість ярусів до трьох і максимально наблизила стиль її оздоблення до решти будівель ансамблю.</p>
					<p>Окрім архітектури неповторного ансамблю на Святоюрській горі, він є так само зберігачем безцінних скарбів, до числа яких входять:</p>
					<p>Чудотворна Ікона Божої Матері Теребовлянської (початок XVII століття), яка була перевезена єпископом Львівським Йосипом Шумлянським (1643 – 1708) з Тернопільщини у собор святого Юра за її чудотворні діяння: при облозі Теребовля турками в 1673 році
						образ Пречистої Діви відводив кулі від захисників міста, а турецькі заряди вибухнули під міськими стінами не завдавши шкоди.</p>
					<p>Дзвін (1341), що і зараз прикрашає соборну дзвіницю, було зроблено на замовлення князя Дмитра Донського (1350 – 1389) для православного монастиря на Святоюрській горі, про що свідчать висновки з напису на самому мідному гіганті.</p>
					<p> </p>
					<p>У Крипті під собором розташована усипальниця предстоятелів української Греко-Католицької церкви митрополита Андрія Шептицького, кардинала Сильвестра Сембратовича (1836 – 1398), кардинала Мирослава Івана Любачівського.</p>
					<p>А в 1992 році, згідно заповіту, в крипті були перевезені з Риму та перепоховані останки Його Високопреосвященства кардинала Йосипа Сліпого (1892 – 1984) після передачі собору святого Юра греко-католикам Україні.</p>
					<p>Крім того в крипті зберігається прах князя Галицького Ярослава Осмомисла ( – 1187), який спочатку був похований в Успенському соборі Галича, де їх і виявлено там в 1937 році під час археологічних розкопок Ярослава Пастернака (1892 – 1969), який і
						зробив таємне перепоховання останків напередодні Другої світової війни (31 серпня 1939 року).</p>
					<p></p>
					<p>6. Палац Потоцьких</p>
					<p></p>
					<p>Справжньою окрасою вулиці Коперника у Львові є палац Потоцьких. Крізь ажурні грати парадних воріт велично та імпозантно підноситься він серед навколишніх будівель. Ці землі здавна називалися Хорунщиною, тому що ще в XVII ст. належали хорунжому Стефану
						Потоцькому.Родина Потоцьких, продавши свій палац на площі Галицькій (нині відомий як Палац Бесядецьких), придбала у 1822 р. нерухомість на вулиці Широкій (нині Коперника). На планах Львова XVIII — першої половини XIX ст. на цій дільниці видно розпланований
						город та кілька невеликих будівель.</p>
					<p>Перший палац збудовано у стилі класицизму за проектом архітектора Ігнатія Хамбреза. Це була двоповерхова прямокутна в плані будівля із високим дахом. Фасад симетричний центральним ризалітом, увінчаним аттиком з балюстрадою. Перший ярус фасаду рустований,
						другий ярус ризаліту декорований шістьма парами іонічних пілястр.[2] Палац було розібрано у 1860—1861 рр. Однак спорудження нової резиденції затягнулось на три десятиріччя. Будівництво палацу розпочалось у 1880 р.</p>
					<p>Палац був збудований у стилі бароко, епохи французького короля Луї XIV у 1880 році за проектом французького архітектора Луї Альфонса Рене Довернь (Луї д'Овернь, Людвіґ де Верні — фр. Louis Dauvergne). Проект модифіковано львівськими архітекторами
						Юліаном Цибульським та Людвіком Балдвіном-Рамултом і реалізовано під їх керівництвом.[3] Будівлю розміщено на місці невеликої садиби (старого палацу Потоцьких), яка належала роду Потоцьких, а саме Марії з Сангушків та її чоловіку Альфреду Потоцькому.Після
						завершення дипломатичної служби Альфред Потоцький присвятив подальше своє життя активній політичній діяльності в Галичині. У 1863 р. був обраний послом до Галицького Сейму. Був депутатом цього представницького органу аж до своєї смерті у 1889 р.
						У 1875—1877 рр. обіймав гідність маршалка Галицького Сейму. Протягом 1875—1883 рр. був намісником Галичини.</p>
					<p>Відомий як меценат і палкий поціновувач французької архітектури. Альфред Потоцький замовив побудову резиденції (зараз знана як Палац Потоцьких у Львові, вул. Коперніка, 15) паризькому архітектору Луї Доверн'є. Але Альфред Потоцький рано помер і не
						встиг побачити свою майбутню резиденцію. Помер у Парижі 18 травня 1889 р. Будову палацу завершив його син Роман Потоцький та дружина Марія.</p>
					<p>Будівля виконана в стилі французького класицизму, цегляна, обштукатурена, Н-подібна у плані, з розвинутим центральним ризалітом та боковими крилами. Триповерхова, з мансардами. Фасади декоровані фігурними обрамленнями вікон та рустикацією, ліпними
						консолями балконів та балюстрадами. Парадний вхід оформлений арочним портиком з ліпниною та іонічними колонами. Ліпний декор авторства Петра Гарасимовича та, ймовірно, Леонарда Марконі.</p>
					<p>На першому поверсі розміщені парадні зали для прийому гостей, в оформленні яких широко використані ліпнина, позолота, різнокольоровий мармур, цінні породи дерева, розпис. З вулиці на подвір'я ведуть парадні монументальні ворота з двома флігелями,
						прикрашені картушем. Для прийомів у палаці Потоцьких були передбачені місця для під'їзду екіпажів, зали для зустрічей. З південно-західного боку біля палацу були збудовані з нетинькованої червоної цегли будівлі стайні з барельєфами коней та служб,
						з виходом на вул. Оссолінських (тепер Стефаника, 7а). Від сторони вул. Коперника палац відділяє огорожа з парадними воротами та флігелями для сторожі. Тильні ворота виходить на вул. Тиху. Загальна площа палацу становить 3100 м².</p>
					<p>До 1879 року тут знаходився великий міський парк. Вже в кінці XIX — на початку XX сторіч навколо палацу Потоцьких збудували цілу низку багатоповерхових будинків, частина з яких виходила передніми фасадами на вулицю, а тильними частинами в сторону
						палацу. Тому вид на палац Потоцьких залишився відкритим лише з вулиці Коперніка. Наприкінці 1980-х років у палацовому парку влаштували шахту для прокладання тунелів підземного трамваю, і побудували непривабливу прибудову, у якій зараз знаходиться
						Музей мистецтва давньої української книги (вул. Коперника, 15а). З ініціативи Б. Г. Возницького 2010 поряд у парку було закладено Парк замків та оборонних споруд давньої України, де демонструються макети оборонних споруд у М 1:50.</p>
					<p>В січні, лютому, березні 1919 року палац був резиденцією місії Бартелемі.</p>
					<p>22 листопада 1919 р. на палац впав літак американського пілота Едварда Ґрейвса, що брав участь в показових польотах над центром Львова з нагоди 1-ї річниці зайняття міста поляками. Падіння літака та вибух паливних баків спричинили пожежу верхніх
						поверхів та даху будинку.</p>
					<p>Ремонт та реставрація палацу тривали до 1931 р.</p>
					<p>У 1945-1972 рр. палац був у користуванні Інституту геології і геохімії горючих корисних копалин АН УРСР.</p>
					<p>У 1972 році тут розмістився Палац урочистих подій (Львівський міський РАЦС).</p>
					<p>У 1973—1974 рр. палац був на реставрації.</p>
					<p>У 1996 році поряд із будівлею спорудили Львівський палац мистецтв.</p>
					<p>У 2000-х рр. палац Потоцьких передали Львівській галереї мистецтв.</p>
					<p>У лютому 2015 року в палаці Потоцьких відкрили каплицю із найстарішою іконою Львова. Колекцiя Львiвської галереї мистецтв стала доступною для вiдвiдувачiв 14 лютого 1907 року, хоча ще в 1897 роцi мiською радою Львова було прийнято рiшення щодо створення
						мунiципального художнього музею. Основою галерейної збiрки стала придбана мiстом колекцiя Iвана Яковича з трьох тисяч експонатiв.</p>
					<p> </p>
					<p>На сьогоднi, внаслiдок науково-експедицiйної роботи, закупiвель, дарувань загальна кiльнiсть сягає понад п’ятдесять тисяч одиниць збереження. У 2001 роцi Львiвськiй галереї мистецтв було передано чудовий палац, у якому тепер блискуче представлена
						збiрка європейського мистецтва XIV-XVIII столiть. Палац — яскравий зразок архiтектури зрiлого iсторизму, одна з найцiкавiших архiтектурних пам’яток Львова. Запроектував його французький архiтектор Л. Даверень (L.Dauvergne) на замовлення намiсника
						королiвства Галичини й Лодомерiї графа АльфредаII Юзефа Потоцького (1817-1889). Будiвництво тривало з 1888 до 1890 року пiд наглядом та деякою коректурою архiтектора Ю. Цибульського. Пластичне оздоблення палацу правдоподiбно проводилось П.Герасимовичем.
						Пiсля смертi Альфреда II спадкоємцем палацу став Роман Потоцький (1851-1915), а з часом його син Альфред III Потоцький (1886-1959) — останнiй господар палацу.</p>
					<p> </p>
					<p>Інтер’єри палацу на першому поверсi вирiшенi переважно в стилi короля Луi XVI. Зали (Червоний, Дзеркальний, Голубий, Кабiнет Ордината ) оформленi штучним мармуром, оздобленi позолотою, лiпниною, дзеркалами. Рiзьбленi з мармуру камiни прикрашенi золоченою
						бронзою. Стiни декорованi шовком з лакованою лiпниною, стелi теж з золоченою лiпниною та гiпсатурами. Цi зали вiдтворюють палацову атмосферу, рiзномаїття та високий художнiй рiвень iнтер’єрiв. На першому поверсi знаходиться каплиця, яка є доступною
						для бажаючих помолитись до чудотворної iкони Львiвської Богородицi (XV ст.).</p>
					<p> </p>
					<p>Експозицiя Львiвської галереї мистецтв розгорнута на другому поверсi. Її вiдкриває зал античного мистецтва. Європейське мистецтво XIV-XVIII ст. представлене найкращими творами збiрки: українською iконою XV ст. «Св. Параскевою», полотнами М.Базаїтi,
						Я.Цуккi, С. Рiччi, Ж.-Е. Лiотара, Ж.Герена, Ф.Гойї. Часто у палацi вiдбуваються зустрiчi президентiв, конференцiї, презентацiї, камернi концерти.</p>
				</div>
			</article>
		</div>
	</div>
</div>

@@include('../src/_footer.html')

<script>
	(function() {

		// detect if IE : from http://stackoverflow.com/a/16657946
		var ie = (function() {
			var undef, rv = -1; // Return value assumes failure.
			var ua = window.navigator.userAgent;
			var msie = ua.indexOf('MSIE ');
			var trident = ua.indexOf('Trident/');

			if (msie > 0) {
				// IE 10 or older => return version number
				rv = parseInt(ua.substring(msie + 5, ua.indexOf('.', msie)), 10);
			} else if (trident > 0) {
				// IE 11 (or newer) => return version number
				var rvNum = ua.indexOf('rv:');
				rv = parseInt(ua.substring(rvNum + 3, ua.indexOf('.', rvNum)), 10);
			}

			return ((rv > -1) ? rv : undef);
		}());


		// disable/enable scroll (mousewheel and keys) from http://stackoverflow.com/a/4770179
		// left: 37, up: 38, right: 39, down: 40,
		// spacebar: 32, pageup: 33, pagedown: 34, end: 35, home: 36
		var keys = [32, 37, 38, 39, 40],
			wheelIter = 0;

		function preventDefault(e) {
			e = e || window.event;
			if (e.preventDefault)
				e.preventDefault();
			e.returnValue = false;
		}

		function keydown(e) {
			for (var i = keys.length; i--;) {
				if (e.keyCode === keys[i]) {
					preventDefault(e);
					return;
				}
			}
		}

		function touchmove(e) {
			preventDefault(e);
		}

		function wheel(e) {
			// for IE
			//if( ie ) {
			//preventDefault(e);
			//}
		}

		function disable_scroll() {
			window.onmousewheel = document.onmousewheel = wheel;
			document.onkeydown = keydown;
			document.body.ontouchmove = touchmove;
		}

		function enable_scroll() {
			window.onmousewheel = document.onmousewheel = document.onkeydown = document.body.ontouchmove = null;
		}

		var docElem = window.document.documentElement,
			scrollVal,
			isRevealed,
			noscroll,
			isAnimating,
			container = document.getElementById('container'),
			trigger = container.querySelector('button.trigger');

		function scrollY() {
			return window.pageYOffset || docElem.scrollTop;
		}

		function scrollPage() {
			scrollVal = scrollY();

			if (noscroll && !ie) {
				if (scrollVal < 0) return false;
				// keep it that way
				window.scrollTo(0, 0);
			}

			if (classie.has(container, 'notrans')) {
				classie.remove(container, 'notrans');
				return false;
			}

			if (isAnimating) {
				return false;
			}

			if (scrollVal <= 0 && isRevealed) {
				toggle(0);
			} else if (scrollVal > 0 && !isRevealed) {
				toggle(1);
			}
		}

		function toggle(reveal) {
			isAnimating = true;

			if (reveal) {
				classie.add(container, 'modify');
			} else {
				noscroll = true;
				disable_scroll();
				classie.remove(container, 'modify');
			}

			// simulating the end of the transition:
			setTimeout(function() {
				isRevealed = !isRevealed;
				isAnimating = false;
				if (reveal) {
					noscroll = false;
					enable_scroll();
				}
			}, 600);
		}

		// refreshing the page...
		var pageScroll = scrollY();
		noscroll = pageScroll === 0;

		disable_scroll();

		if (pageScroll) {
			isRevealed = true;
			classie.add(container, 'notrans');
			classie.add(container, 'modify');
		}

		window.addEventListener('scroll', scrollPage);
		trigger.addEventListener('click', function() {
			toggle('reveal');
		});

	})();

	// Footer editing
	$(".footer-mini").insertAfter($(".content"));
	$(".footer-mini p").css("margin-left", "20vw")
	$("footer").remove();
</script>
